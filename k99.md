---
layout: page
title: K99 vizsgarendszer
underMenu: Egyéb
---

A K99-es vizsgarendszert a Tükör módszer alapítói hozták létre és a két dolog ma is szorosan összefügg. A Tükör iskolákon a tanfolyamok végén hivatalos K99-es vizsgákat tesznek a résztvevők. Az alapfokú tanfolyam végén engedelmes 1-es, a középfokú tanfolyam végén ügyességi 2-es szinten. Az iskolák klubprogramjának egyik fő programja a vizsgarendszer négy ágazatára (engedelmes, őrző-védő, ügyességi, nyomkövetés) való felkészülés kisebb csoportokban, az érdeklődéstől és tudásszinttől függően (9 szinten lehet vizsgázni).

A feladatok, elvárások kialakításánál igyekeztünk arra törekedni, hogy más versenysportokkal, kutyás ágazatokkal összeférjen. Így ne csodálkozzon senki ha az IPO, az obedience, az agility, vagy akár a segítőkutya képzés egyes elemeit véli felfedezni egyes vizsgafeladatokban.
Fontos szempont, hogy minden kutya számára nyitott a vizsgarendszer! Az értékelésnél a bírók figyelembe veszik a kutya habitusát és adottságait, de a legfőbb értékelési szempont a gazdival való összhang, a gazda felkészítési képességének megmérése.

Bővebb infó:  [k99vizsga.info](http://k99vizsga.info){: target="_blank"}


