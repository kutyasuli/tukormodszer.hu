---
layout: page
title: Tükör terápia
underMenu: Egyéb
---

A **Tükör módszer** a kutyával való foglalkozás minden terén megnyilvánul. Sajnos manapság egyre több olyan helyzet van, ahol a kutya-gazda párosnak extra segítséget kell igénybe vennie. A problémák megnyilvánulása teljesen eltérő, a krónikus rettegéstől, a mániákus romboláson át a nyílt agresszióig sokféle jelenséggel találkozunk. A terápiás foglalkozásokon az erre szakosodott oktatók olyan biztonságos, nyugodt környezetet teremtenek, ahol a kutyák fokozatosan tudnak kigyógyulni kommunikációs zavaraikból, berögzött viselkedészavarukból, a gazdi segítségével. Ebben a folyamatban kulcs szerepe van az oktatók kutyáinak is, akik szintén fel vannak készítve társaik megsegítésére. Ezeken a foglalkozásokon különösen nagy hangsúlyt fektetünk a kutyák jelzéseire és a gazdi szerepére.
 
Jelenleg még nem áll rendelkezésre írásos anyag a Tükör terápiáról, de dolgozunk rajta. A terápiás foglalkozásokra jelenleg a Népszigeti és az Őrmezői Kutyaiskolán van lehetőség.