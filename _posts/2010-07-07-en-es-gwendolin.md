---
layout: post
title: Tükörben Én és Gwendolin
category: siker
author: Szegedi Kutya Klub
underMenu: Sikertörténetek
---

Berkesi Tekla vagyok. Párommal, Gergővel, egy kb. 6 éves befogadott spániel kan, „Arthur", és egy 16 hónapos amerikai bulldog szuka, „Gwendolin" boldog gazdái vagyunk.

<!--more-->

Mivel terveztük kertes házba való költözésünket, tudatosan választottuk az amerikai bulldogot, mint őrző-védő fajtát. Gyerekkorom rossz tapasztalatai miatt nagyon féltem a kutyáktól, ezért ennek a két kutyának a nevelése nagy kihívást jelentett számomra, és egy hosszú tudatos tanulási folyamatban vagyok még most is.

Arthurral egy hagyományos iskolában kezdtünk, ami sajnos nem oldotta meg a viselkedési problémáit. Közben hallottam az állatorvosomtól a Tükör módszerről és annak szegedi iskolájáról a Szegedi Kutya Klubról. Ekkor döntöttem el, hogy a leendő bulldogomat e szerint a módszer szerint szeretném felnevelni. Gwencsi már 10 hetes korától oviba majd ifi-csoportba járt. Ezután elvégeztem vele az alap és középfokot és sikeres vizsgát tettünk.
 
Szeretném elmondani azt, hogy a Tükör módszer nem csak a tanfolyam idejére szól, hanem egyfajta életformát jelent, amellyel biztosítjuk a harmonikus együtt élést a kutyáinkkal és környezetünkkel. Fontos szempont hogy kutyáink kiélhetik ösztöneiket és munkakedvüket, miközben az irányítás a mi kezünkben van.
Megdöbbenve olvastam fórumokon, hogy az ambullokat butának, kezelhetetlenek, makacsnak és agresszívnek tartják..
 
Most elmondanám a saját tapasztalataimat, a klikkeres tanításnak köszönhetően megtapasztaltuk milyen kreatív, mennyire szívesen és gyorsan tanul. Ennek köszönhetően minden apró részletre pontosan emlékszik („sajnos” minket is pontos munkára sarkall).
 
A munkakedve túláradó, figyelme mindig a gazdin. Mivel a klikkerezés csak pozitív megerősítést használ, már pici korától ezt alkalmaztuk a számunkra kedvező viselkedési formák kialakítására és trükkök tanítására. (mivel ez szellemileg lekötötte ezért sosem rágott szét semmit, és számunkra ismeretlen volt más gazdik által felemlegetett csintalanságok).
 
Ezzel párhuzamosan kezdtem alkalmazni a tükör módszert, a korának megfelelő erősséggel, de nagyon következetesen és sok szeretettel. Az ösztönkezelési gyakorlatoknak köszönhetően bármilyen helyzetből vissza tudom hívni és kutyás társaságokban is nyugodt szívvel megjelenhetünk, és a póráz nélkül való séta sem okoz gondot.
 
Mivel ez a fajta félelmet kelt az emberekben, és kis testű kutyákban is, ezért nagyon fontosnak tartottam, hogy apró kutyusokkal is megfelelően bánjon. Ennek köszönhetően legjobb barátai az a négy skót terrier, akikkel szinte együtt nőt fel. A legfiatalabbal olyan szoros barátságot alakított ki, hogy kicsit marcona külsejét meghazudtolóan bármit megenged neki.
 
A módszernek köszönhető változásokat állatorvosunk is észrevette, ugyanis ahogy egyre jobban belerázódtunk ebbe az életformába, a kutyus félelmei is pl. az állatorvosi vizsgálattól kezelhetőbb és kézben tarthatóbb lett.
 
Ma már, annyira az életünk részévé vált a kapuszabály, gesztusevés…stb. hogy fel sem tűnik, amikor alkalmazzuk. Feltűnő különbségeket látunk viszont a saját kutyáink és a nem e szerint a módszer szerint nevelt kutyák viselkedése között, sőt már nem érzik jól magukat ilyen kutyák között a sajátjaink.
 
A kézben tarhatóságot bizonyítja az, hogy Gwencsi bármilyen állattal és akár harmincfős kutya falkával is problémamentesen találkozhat. Otthoni környezetben a macskákkal szembeni rangsorhoz, elég volt a falkaevés „gyakorlása”, a megfelelő tisztelet kialakításához.
 
Kézben tarhatósággal viszont egy kifinomult érzékenység is párosult, így megfelelő tükröt tart a vele találkozó embereknek is. Ezt már többször ki is használtuk egyfajta terápiás célzattal, félénk, vagy labilis kutyáknál, akiknek nagy segítséget nyújtott ő és a falka, a megfelelő viselkedés eléréséhez.
 
Fontos megemlítenem, hogy mialatt megtanultam kutyáim jó vezetője lenni, közben saját fejlődésemet is tapasztalta a környezetem.
 
Célom, hogy saját eredményeimmel példát mutassak a többi kutyatartó társamnak, hogy le lehet küzdeni a kutyákkal szembeni félelmeket és előítéleteket, és hogy mindig minden a gazdi hozzáállásán múlik.

Ui.: a Tükörben nem vagyunk tökéletesek, de fejlődőképesek igen!!!


Gazdi: Berkesi Tekla; Kutya: Gwendolin, amerikai bulldog és Arthur, angol cocker spániel